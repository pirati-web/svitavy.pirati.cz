---
layout: post
category: CLANKY
title: Cesta k Parlamentu Jitky Bidlové 
date: 2021-07-14T14:00:00+0200
tags: 
    - jitka-bidlova
    - volby-psp-21
    - kampan-volby-2021
author: Piráti Pardubického kraje
image: assets/img/posts/cesta_k_parlamentu.jpg
---
**Chůze je odpradávna přirozeným pohybem lidstva. Pravěcí lidé byli na pěším přesunu za lovem závislí životně, koneckonců i praotec Čech se svou družinou přišel na Říp pěšky. Tisíce let je to v nás. Teprve nedávno přijeli na koních kočovníci z asijských stepí, průmyslová revoluce přidala parní vlak i auta, bratři Wrightové letadlo a poslední doba vesmírná plavidla. Skvělé výdobytky, které bezesporu usnadňují život.**

Ale někdy přichází chvíle vrátit se ke kořenům a jít pěšky, aby se zbrzdil čas a člověk měl možnost pomalu a zblízka poznat zemi, promyslet, co nám doba přináší a jaká opravdu je. Na mě tato touha přišla s jarem. Dlouhá bílá zima byla poznamenaná covidovými restrikcemi a na člověka doléhaly smutné zprávy od blízkých i vzdálených rodin. Bylo toho nějak moc.
Odjet si nakrátko oddechnout za hranice (nejen všedních dní) nešlo a na dlouhé cesty vlastně ani nebylo pomyšlení. A tak přišel návrat k tomu nejpřirozenějšímu - k chůzi. K pomalému přesunu městy a krajinou tak, aby je měl člověk čas zažít.

![projekt](/assets/img/posts/cesta_k_parlamentu4.jpg)

![projekt](/assets/img/posts/cesta_k_parlamentu3.jpg)

Motivací pro cestu bylo samozřejmě víc. Profesně mě zajímá územní plánování a propojení veřejného prostoru měst s volnou krajinou. Také bych osobně chtěla přispět k řešení dopadů klimatických změn. Ale to si pod mottem „připravit území Česka na nadcházející klimatické změny“ můžete vyhledat třeba přes #peskykrajem. 

![projekt](/assets/img/posts/cesta_k_parlamentu4.jpg)

Mně nicméně přišla až vzrušující představa dálkové trasy napříč Pardubickým krajem. Projít si jej pěšky křižmo a poznat život za humny u sousedů. Pravda, není to zrovna Pacific Crest Trail o délce přes 4 tisíce kilometrů nebo obkroužení Annapurny v Himálaji, ale když plánujete cestu v době uzávěry okresů a vycházek po katastru obce, přijde vám i Pardubický kraj veliký. A musím říci, že to stálo za to. Čtrnáct v druhé půli května jsem putovala od nejzápadnějšího a nejnižšího bodu kraje u Labe u Přelouče, Pardubice,  přes Poličku na jih a poté k východu až k bodu nejsevernějšímu a nejvyššímu – k 1423 metrů vysokému Králickému Sněžníku. Kdo má zájem, jistě si to vyhledá a pro ostatní – celkem mám v nohách přes 300 kilometrů, taková 14 denní relaxace a zároveň setkávání s příjemnými lidmi a společností, co se zvolna probouzí po nepříjemném období.

![projekt](/assets/img/posts/cesta_k_parlamentu5.jpg)

Děkuji všem, co se přidali, aby mě podpořili a nebylo mi smutno a pokud máte rádi chůzi, rozhodně se inspirujte. Stojí to za to. Já sama jsem Codex Gigas nebo granáty u Koburku dosud neznala. Berte mou cestu jako tip na léto. Příště ještě přidám pár slov o zajímavých a nepříliš známých místech našeho kraje.

>#### Více informací o Cestě k Parlamentu se dozvíte zde na [našem webu ZDE](https://pardubicky.pirati.cz/cesta-k-parlamentu/)
>#### Jak vypadala Cesta k Parlamentu v květnu můžete shlédnout v [události na FB ZDE](https://www.facebook.com/events/221093509493293)
>#### Profil Jitky Bidlové naleznete [ZDE](https://www.piratiastarostove.cz/kandidati/ing-arch-jitka-bidlova-phd/)
>
>*Na začátku října se Jitka opět chystá vyjít. O cestě budeme informovat!*
